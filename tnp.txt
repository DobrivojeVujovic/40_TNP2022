Istorija i pioniri
U 19. veku ljude počinje interesovati ideja bežičnog prenosa električne energije. Džejms Klerk Maksvel je 1864. godine napravio
matematički model ponašanja elektromagnetnog zračenja, da bi Hainrih Rudolf Herc 1888. godine eksperimentom potvrdio postojanje
istog. Guljelmo Markoni je 1897. godine uspešno poslao Morseovu azbuku na rastojanje od 6 km. U međuvremenu Tesla počinje 
ozbiljno proučavati ideju bežičnog prenosa električne energije. Njegova zamisao je bila da bežičnim putem svetu obezbedi
besplatnu elekričnu energiju. 1893. osvetljava sijalicu bežičnim putem, a nedugo zatim započinje gradnju Vardenklif tornja
koji bi se koristio za prenos električne energije bežičnim putem na velike udaljenosti. Zbog velikih gubitaka projekt je ostao bez
finansijskih sredstava i na kraju je ugašen. Vilijam Braun je 1964. pokazao model vazduhoplova na mikrotalasni pogon koji je svu
za let potrebnu energiju dobivao iz mikrotalasnih zraka. 2008. Intel je pokazao da se može bežično poslati energija da bi se
upalila sijalica sa 75% efikasnošću prenosa.

Tehnologije i načini bežičnog prenosa energije
Bežični prenos energije možemo podeliti na prenos na male i prenos na velike udaljenosti. 

Prenos na male udaljenosti obično podrazumeva prenos energije na nekoliko centimetara ili metara. Najčešća tehnika je s
induktivnim prenosom, gde se energija prenosi korišćenjem magnetnkog polja upotrebom induktivne sprege između dva namotaja žice.
Zbog mogućnosti bežičnog prenosa snage od nekoliko vata pa sve do kilovata tehnologija induktivnog bežičnog prenosa energije 
koristi se u industrijske, medicinske i svakodnevne svrhe.
Primeri prenosa energije na male udaljenosti uključuju bežično napajanje uređaja unutar kuće ili
punjenje električnih automobila pomoću rezonantne magnetne indukcione podloge na zemlji.

Prenos na velike udaljenosti je obično prenos energije od 100 metara ili više. Jedna tehnika prenosa energije je korišćenje antena za 
za slanje elektromagnetnih zraka, poput mikrotalasa ili lasera. Ograničenje korišćenja induktivne sprege prenosa energije na velike 
udaljenosti je to što magnetno polje opada prilično brzo kada se poveća rastojanje između predajnika i prijemnika. Zbog toga je
elektromagnetno zračenje prikladnije iz ovog razloga.
Prenos energije na daljinu sa antenama može se kategorisati u blisko polje ili daleko polje. U bliskom polju, mogu se posmatrati 
ravni talasi sa vrlo malo ili nimalo divergencije snopa. Suprotno tome, u dalekom polju postoji značajna divergencija snopa i 
opadanje inverznog na kvadrat za gustinu snage sa rastojanjem, nešto što se ne primećuje u bliskom polju.

Slučajevi upotrebe za prenos na velike domete uključuju emitovanje energije iz svemira na zemlju, punjenje bespilotne letelice
(bez potrebe da se letelica vrati u bazu radi punjenja) i prenos energije preko teškog terena umesto da koristimo žice.

